<!DOCTYPE html>
<html lang="en">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <script type="text/javascript" src="https://www.qin-juan-ge-zhu.top/common/script4works.js"></script>
    <title>董卓</title>
</head>

<body class='typora-export os-windows'>
    <div class="wall">
        <div class="background" style="font-size: large;">
            <div class="box">
                <p class="title">哀意气之仲颖，伐暴虐之董卓</p>
                <p><span>世人以董卓幼而暴戾、长而凶逆，播荡汉邦，先天之恶也；予亦然之。而近读陈寿《董卓传》，详卓生平，始知世论之非。思虑良久，慨然而叹。</span><br></p>
                <p><span>仲颖少有才武，膂力少比，双带两鞬，左右驰射，羌中豪帅多来从者。从征并州有功，锡縑九千匹，仲颖悉以分与吏士。其侠如此。又其在并州牧也，屡上书云黄门误国，“溃痈虽痛，胜于养肉，及溺呼船，悔之无及”，以劝帝。才武并立，既有军功，常愿讨贼护国以绥六合，何一意气少年也！</span><br>
                </p>
                <p><span>其受何进召讨阉竖也，中常侍段珪劫帝走小平津。卓率公卿迎之而不却兵，不臣之心于是乎见矣。</span><br></p>
                <p><span>夫黄门伏诛、献帝践祚，京师军政在卓一人。据有武库，威震天下，此上奉天子、下安黎元、中立声名、功著竹帛之机也；而卓断民头、称攻贼、擅王命、祸宫闱，贤良见诛，又坏五铢，封郿侯而城与长安埒，谷积三十年储！此期年之前誓讨国蠹前将军董仲颖邪？何心变之速也！</span><br>
                </p>
                <p><span>使心变者何？权也。方其掌并州、讨叛羌也，一心惟在报国除贼，是革命者心：奋力以致斄乡侯、前将军之爵，殆天所以资之。未历经年之艰，一旦而列三公之上，权重而心轻。胁九五之尊，令四海之臣，在相数月，毒流八荒者，贪心随动也。老氏有言曰：“富贵而骄，自遗其咎。”卓虽有郿城之富，安能守诸？千里风云奋，十郡义兵联，身死名败，尸焚族灭，遗万世笑者，不亦宜乎？</span><br>
                    <span>近世此类者，汪精卫是也。少年从康、梁变法而陷囹圄，乃诗云“引刀成一快，不负少年头”，壮矣哉！身免之后，权渐归之，逮乎国殇，倒戈助倭，遗唾后学。</span><br>
                </p>
                <p><span>如是心变者史不绝书，何则？蒋勋言之矣：身既革命理想者，未经锤炼而秉政，犹炼钢之不淬火也，不能保革命孤独之心，乱于权，迷于谄而终不复也。恨矣哉！志士而有此日也！志士而有此日也！</span><br>
                </p>
                <p class="time"><span>2019.7.30</span><br></p>
                <script src="https://www.qin-juan-ge-zhu.top/common/js/comment.js"></script>
            </div>
        </div>
    </div>
    </div>
</body>

</html>