<!DOCTYPE html>
<html lang="en">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <!-- <script type="text/javascript" src="https://www.qin-juan-ge-zhu.top/common/script4works.js"></script> -->
    <title>桃林颂</title>
    <!-- 评论区js -->
    <script src='https://www.qin-juan-ge-zhu.top/common/js/valine.min.js'></script>
    <script src="https://cdn.jsdelivr.net/gh/flatblowfish/cave-draw/dist/cave-draw.min.js"></script>
</head>

<body class='typora-export os-windows'>
    <div>
        <div class="background" style="font-size: large;">
            <div class="box">
                <p class="title">桃林颂</p>
                <p><span>桃林故塞，弘农新城。势通三省，道衔两京。挽河澜于既倒，接秦岭之崇阿。物华天宝，二金映一河之色；人杰地灵，三鳣存四知之鉴。地称百二，时逾千祀。项城暮雨，楚霸垓下之泪；旧庙古柏，汉王龙兴之所。噫嚱！呜呼！人耶？地耶？何其稠也！</span><br>
                </p>
                <p><span>且坐涧畔，一览河山。郡城灯火，山霞翁叟之钓；三冬天霁，雪石牧竖之形。丘山飞瀑，丛祠孤柏。寻隐访逸，探旧问耆。或共游而相论，时一坐而啜茗。夫家向晚，云山水墨之画；岘山将眠，河雾蓬莱之处。月挂树梢银钲是，星悬蓝幕缀梦酣，关外鸡鸣声又起，此心安处是吾园：一笑莞然也。</span><br>
                </p>
                <p><span>登视四极，神游百代。龙逄死谏之忠，身留塬上；太尉守汉之节，气弥关中。公孙东来，空余非马之论；终童西去，今传不出之言。逮至近世，才俊并在。襄毅天官，鸿泥迹散；剑岳击倭，休声所闻。至若孟尝、玄成、之问、世香之俦，何可胜记也哉！</span><br>
                </p>
                <p><span>仆，八尺之躯，一介书生，非有去病十八建功、甘罗十二奉使之业；未敢仲谋弱冠而朝、康熙甫冠削藩之毅也。虽然，灵宝百代之关也，书生天下之才也，前既有贤圣矣，后岂无来者乎？敢序前言，一为叙山河之壮、人才之众，且以自励焉。</span><br>
                </p>
                <p class="time"><span>2019.10.16</span><br></p>
                <script src="https://www.qin-juan-ge-zhu.top/common/js/comment4works.js"></script>
            </div>
        </div>
    </div>
</body>

</html>